Vývoj výstavby uzavřených objektů od svého začátku v roce 1997 nebyl pravidelný a v průběhu sledovaného transformačního období výrazně kolísal. 
Některé roky přesáhla výstavba uzavřených areálů 10 % celkové bytové výstavby v Praze (v roce 1997 to bylo dokonce 17,9 %), 
zatímco v některých letech nebyly dokončené žádné projekty. Průměrný podíl dokončených bytů v uzavřených areálech z celkové výstavby za roky 1997–2020 byl 6,2 %. 
K největšímu rozmachu tohoto typu výstavby došlo mezi roky 2006–2010, zatímco v posledních letech se počet realizovaných projektů s prvky gated communities 
výrazně snížil. 